# CNC-machine
## Защо са ни необходими CNC машини?
Бързото развитие на човечеството води до автоматизирането на процеси, които в миналото са се вършили от ръцете на хората. Електрониката в днешно време позволява на хората да реализират повечето от идеите си. От печатни платки до 3D принтери  иновативните  функционалности на тези устройства позволяват персонализирането им. Желанието за персонализация приема различен вид с развитието на расата ни. В стремежа си хората да оставят своя отпечатък в нещата, които правят се появява и нуждата от CNC машини. Те притежават функционалности, които включват рязане на дърво и метал с изключителна прецизност, когато са от по-висок клас. Рязането на различни материали не е единствената им функция, използват се за гравиране и персонализиране на елементи.

## Какво представляват CNC машините?
CNC (Computer Numerical Control) машините са автоматизирани машини, които се управляват от компютри, изпълняващи предварително програмирани последователности от контролирани команди. 
Те разбират и функционират на езика, наречен G-код, който им дава точни измервания за производството, като скорост на подаване, скорост, местоположение и координация.

## Нашата CNC машина
* Изработена от алуминиеви профили и шперплат, като се задвижва с 4 стъпкови мотора (28byj-48), които са вързани към Arduino Uno R3 и се контролира чрез grbl shield, на който има драйвери за стъпковите мотори (A4988)
* Значително по-евтина от останалите на пазара $$
* Достатъчно прецизна
* Може да се използва за различни цели в зависимост от накрайника, като е възможно да сложите от маркер до фрезер.
